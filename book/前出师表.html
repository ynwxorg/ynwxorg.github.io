<!DOCTYPE html>
<html lang=" en-US">

<head>
  <meta name="viewport" content="width=device-width, initial-scale=1">
  <meta charset="utf-8">
  <title>一念我行 - 前出师表</title>
  <link rel="stylesheet" href="/%20/assets/css/main.css">
</head>

<body>
  <p>
  <h3><a href="/">一念我行</a> - 前出师表</h3>
  </p>

  <p>臣亮言：先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。</p>

<p>诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。</p>

<p>宫中府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之治，不宜偏私，使内外异法也。</p>

<p>侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。</p>

<p>将军向宠，性行淑均，晓畅军事，试用之于昔日，先帝称之曰能，是以众议举宠为督。愚以为营中之事，悉以咨之，必能使行阵和穆，优劣得所也。</p>

<p>亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞亮死节之臣也，愿陛下亲之信之，则汉室之隆，可计日而待也。</p>

<p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明，故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都，此臣所以报先帝，而忠陛下之职分也。至于斟酌损益，进尽忠言，则攸之、祎、允之任也。</p>

<p>愿陛下托臣以讨贼兴复之效；不效，则治臣之罪，以告先帝之灵。若无兴德之言，则责攸之、祎、允等之慢，以彰其咎。陛下亦宜自课，以谘诹善道，察纳雅言。深追先帝遗诏，臣不胜受恩感激。</p>

<p>今当远离，临表涕泣，不知所云。</p>



  <script>
    document.addEventListener("DOMContentLoaded", function () {
      // Restore scroll position if available
      var savedScrollPosition = localStorage.getItem('http://localhost:4000/book/%E5%89%8D%E5%87%BA%E5%B8%88%E8%A1%A8.html');
      if (savedScrollPosition) {
        window.scrollTo(0, savedScrollPosition);
      }

      // Save scroll position on scroll
      window.onscroll = function () {
        var scrollPosition = window.scrollY || window.pageYOffset;
        localStorage.setItem('http://localhost:4000/book/%E5%89%8D%E5%87%BA%E5%B8%88%E8%A1%A8.html', scrollPosition);
      };
    });
  </script>


  <button style="Position:fixed;bottom: 0px;" onclick="window.location.href='/'">主页</button>
</body>

</html>